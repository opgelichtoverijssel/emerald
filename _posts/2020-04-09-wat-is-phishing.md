---
title: Wat is Phishing?
description: Phishing is een moeilijke term, maar de kans dat je er ooit mee te maken hebt gehad, is erg groot. Ben je benieuwd wat phishing is, en hoe je jezelf hiertegen kunt wapenen? Kijk dan hier!
tag: Daan
---
<p class="auteur">Auteur: <a href="https://opgelichtoverijssel.nl/tag/Daan">Daan van Monsjou</a></p>
<br>

Phishing is een moeilijke term, maar de kans dat je er ooit mee te maken hebt gehad, is erg groot. Misschien heb je wel eens een e-mail gekregen die van je bank of Google leek te zijn. Met een beetje pech heb je die mail toen geopend, en op een link geklikt, om vervolgens vervolgens je informatie in te vullen op een nepwebsite. Binnen enkele minuten werd je wachtwoord veranderd, of je bankrekening leeggeroofd. Als dat zo is, dan ben je gephisht.

## Nepberichten
<br>
Phishing is dus een vorm van digitale oplichting waarbij criminelen proberen je wachtwoorden te stelen. Dit doen hackers bijvoorbeeld door je een **nepbericht** te sturen. Ze doen zich onder andere voor als je bank, die je vertellen dat je bankrekening is ‚Äògeblokkeerd‚Äô, terwijl dit niet zo is. Dit gebeurt vaak via e-mail, maar criminelen sturen ook wel eens dergelijke berichten via andere diensten, zoals SMS of WhatsApp.

Oplichters roepen je in de phishing-berichten vaak op om in te loggen op een **nepwebsite**, die zogenaamd ook van je bank is. Wanneer je daar je bankgegevens invult, wordt je bankrekening leeggeplunderd. Het gebruik van zulke nepwebsites wordt **pharming** genoemd.

## Phishing in de praktijk
<br>
Phishing en pharming zijn erg brede begrippen, die op verschillende manieren voorkomen. Bovendien worden de twee vaak met elkaar gecombineerd. Zo is er tegenwoordig **Tikkie-fraude**. Iemand stuurt je, bijvoorbeeld via WhatsApp, een nagemaakt Tikkie-betaalverzoek. Wanneer je op dit betaalverzoek klikt, word je doorgestuurd naar een website die lijkt op een betaalpagina van Tikkie. In werkelijkheid is het echter een nepwebsite. Als je daar je gegevens invult, dan wordt je bankrekening geplunderd.

Pharming blijft overigens zeker niet beperkt tot banken en betaaldiensten. Hackers sturen geregeld e-mails uit naam van Google, Microsoft en andere populaire bedrijven. Vaak proberen hackers je bang te maken, door te stellen dat je wachtwoord opeens is gewijzigd, of dat je account is geblokkeerd. Zo hopen ze dat je probeert in te loggen op een nepsite, waarna je account wordt gehackt.

Het kan ook zijn dat je een e-mail ontvangt die speciaal voor jou lijkt gemaakt. Dit is een 'gerichte' aanval, en wordt ook wel **spear phishing** genoemd. Dit komt vooral veel voor bij medewerkers van grote bedrijven of overheidsinstanties, politici, journalisten en andere beroemdheden. Een schrijnend voorbeeld is de miljoenenfraude dat zich voltrok bij Rijksmuseum Twenthe. Het museum dacht een schilderij van een Britse kunsthandelaar te kopen voor 2,66 miljoen euro, maar trapte in plaats daarvan in een nepmail. Het volledige bedrag werd overgemaakt naar een neprekening in Hongkong. Het Rijksmuseum kreeg daar geen schilderij voort terug.

Ook particulieren worden overigens slachtoffer van phishing. Neem dit (niet waargebeurde) voorbeeld: Stel dat je klant bent van de ING Bank. Het zou kunnen dat de ING Bank wordt gehackt, waarbij de e-mailadressen van alle ING-klanten worden buitgemaakt. Criminelen weten nu dat jij klant bent bij ING, en zullen jou dus geen berichten sturen namens ABN Amro. Dat is immers niet erg geloofwaardig:

<blockquote class="twitter-tweet"><p lang="nl" dir="ltr">Krijg net dit phishingbericht binnen. Ben geen klant bij Rabobank <a href="https://t.co/LecOBjlgFz">pic.twitter.com/LecOBjlgFz</a></p>&mdash; Daan van Monsjou üë®‚Äçüíªüè° (@daanvanmonsjou) <a href="https://twitter.com/daanvanmonsjou/status/1198239110227513344?ref_src=twsrc%5Etfw">November 23, 2019</a></blockquote> <script async src="https://platform.twitter.com/widgets.js" charset="utf-8"></script>

<p class="bijschrift">Criminelen zijn ook actief via SMS en WhatsApp.</p>

## Hoe ziet een phishingmail eruit?
<br>
<a href="https://m5test.vanmonsjou.xyz/img/bWxLBK9.png" title="Phishingmail Netflix"><img src="https://m5test.vanmonsjou.xyz/img/sbdDtVE.png" alt="Phishingmail Netflix"></a>

<p class="bijschrift">Een voorbeeld van een phishingmail. Deze doet zich voor als een e-mail van Netflix.</p>

Hierboven zie je een nepmail van 'Netflix', die op het eerste oog redelijk geloofwaardig lijkt. De afzender is echter 'info@eaudition.in'. E-mails van Netflix zullen verstuurd worden vanaf een '@netflix.com'-mailadres. Er staat ook enkele tikfouten in de e-mail: ze schrijven bijvoorbeeld 'member ship' in plaats van 'membership'. Je kunt er gerust van uitgaan dat de berichten van bedrijven worden nagekeken voordat ze worden verzonden. De link in deze e-mail verwijst naar een Russische website die zich voordoet als Adidas, blijkt uit een checkje <a href="https://urlscan.io/result/41c90c07-7cb3-4332-a74e-cfa5916f8370" target = "_blank">via URLScan.io</a>. Er is hier dus sprake van pharming.

## Phishing is een groeiende dreiging
<br>
Het aantal meldingen van phishing is in de afgelopen jaren sterk toegenomen. De Fraudehelpdesk meldt aan Opgelicht Overijssel dat het aantal slachtoffers van phishing in de afgelopen twee jaar tijd met bijna zeven keer is gestegen. In 2017 werden voor zover bekend 70 Nederlanders slachtoffer van phishing. In 2019 lag dit aantal op 482. 

Daarnaast is de schade door phishing verzesvoudigd in die periode. De totale schade door cybercrime, waaronder phishing, hacks en ‚Äòcomputervirussen‚Äô als [ransomware](https://opgelichtoverijssel.nl/wat-is-ransomware) vallen, is in twee jaar tijd gestegen met 57 procent, hoewel in 2018 een juist lichte daling te zien was.

<iframe title="Totale schade door cybercrime in euro's" aria-label="chart" id="datawrapper-chart-9YIpt" src="https://datawrapper.dwcdn.net/9YIpt/1/" scrolling="no" frameborder="0" style="width: 0; min-width: 100% !important; border: none;" height="600"></iframe><script type="text/javascript">!function(){"use strict";window.addEventListener("message",(function(a){if(void 0!==a.data["datawrapper-height"])for(var e in a.data["datawrapper-height"]){var t=document.getElementById("datawrapper-chart-"+e)||document.querySelector("iframe[src*='"+e+"']");t&&(t.style.height=a.data["datawrapper-height"][e]+"px")}}))}();
</script>

## Hoe bescherm je jezelf tegen phishing?
<br>
Dit klinkt allemaal enorm eng, maar gelukkig zijn de berichten zelf nooit schadelijk. Pas als je naar een nepsite gaat, of een bijlage downloadt en opent, word je getroffen. Je kunt phishingmails en -berichten dan ook gewoon negeren. Tips om valse berichten te herkennen, [vind je bij de Fraudehelpdesk](https://www.fraudehelpdesk.nl/fraude/beoordeel-verdachte-e-mail/). Op deze website vind je ook [een actueel overzicht](https://www.fraudehelpdesk.nl/actueel/valse-emails/) van valse e-mails.

Twijfel je? Neem dan contact op met je bank, of met de dienst waarvan de mail lijkt te zijn. Check altijd voor de zekerheid waar een linkje je naartoe verwijst via [URLScan](https://urlscan.io/) of [checkjelinkje.nl](https://checkjelinkje.nl/). Die laatste is Nederlands, en controleert meteen of de website besmet is met malware. Dit werkt (bijna altijd) redelijk goed. Wel heeft Checkjelinkje soms moeite met linkjes die meerdere keren worden doorverwezen, wat vaak het geval is bij phishing. URLScan is daar wat beter in. Gebruik dus bij voorkeur beide websites.

Wil je weten of je e-mailadres is buitgemaakt bij een datalek, en dus extra moet uitkijken voor spear phishing? Vul hem in op <a href="https://haveibeenpwned.com/" target = "_blank">HaveIbeenPwned.com</a>. Schrik niet als dit het geval is: datalekken komen erg vaak voor. Bovendien wil zo'n datalek niet meteen zeggen dat hackers toegang hebben tot je account. Verander voor de zekerheid gewoon je wachtwoord en hou je mail in de gaten.
