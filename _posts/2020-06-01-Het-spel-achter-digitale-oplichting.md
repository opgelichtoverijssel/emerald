---
Title: Het spel achter digitale oplichting
decription: Digitale oplichting is een trend dat alsmaar groter wordt. Door middel van bijvoorbeeld een Whatsapp-berichtje weten oplichters geld af te troggelen van onschuldige mensen. Sinds de uitbraak van corona zijn er in Overijssel al 60 aangiftes gedaan tegen deze nieuwe soort fraude, meldt RTV Oost. Maar hoe gaan oplichters precies te werk?
Tag: Eline
---
<p class="auteur">Auteur: <a href="https://opgelichtoverijssel.nl/tag/Eline">Eline Rotmensen</a></p>
<br>

Thomas van den Nieuwenhoff, tweedejaars ICT-student, heeft met een aantal studiegenoten onderzoek gedaan naar digitale oplichting en weet dus precies hoe digitale oplichting in zijn werking gaat. “Als we het bijvoorbeeld hebben over phising en ik zou de oplichter zijn, dan wil ik de lezer overhalen om iets te doen,” vertelt Thomas. “Hierbij kan ik mij voordoen als een vertrouwd persoon om zo iemand aan te zetten tot actie.” Een oplichter kan het meest makkelijk te werk gaan zodra iemand zelf zijn persoonlijke gegevens invult. 

Maar wat gebeurt er dan met deze gegevens? “Ik zet bijvoorbeeld een website op die er net zo uit ziet als de betalingspagina van een bekende webshop,” begint Thomas. “Er is een verjaardag opkomst en door de COVID-19 situatie is het goed mogelijk dat je een cadeautje bij Bol.com hebt besteld. Ik stuur je een mail waarin staat dat je betaling niet gelukt is, met een link om het opnieuw te proberen.” Zonder er bij stil te staan klik je op de link. 

“Eenmaal op mijn website zie je staan dat je een bankautorisatie moet geven om het verschuldigde bedrag over te maken. De pagina ziet er professioneel en geloofwaardig uit en met iDeal zit je altijd goed, toch?” Dus je klikt wederom op de link. “Je wordt doorgestuurd naar de betalingspagina van je bank en je voert de autorisatie uit. Alles lijkt gelukt te zijn, alleen weet je niet dat het positiever is voor mij dan voor jou,” vertelt Thomas. “Ik ben nu geautoriseerd om bedragen van je rekening af te schijven. Ik zal binnen een paar uur tijd met kleine beetjes tegelijk honderden euro’s kunnen afschijven. Je bent gephished.”

Dit is slechts een enkel voorbeeld van digitale oplichting. Fraude-mailtjes waren vroeger vooral populair, terwijl tegenwoordig vriend-in-nood-fraude via Whatsapp ontzettend aan het groeien is. “Eigenlijk werkt het tv-programma MINDF*CK hetzelfde als vriend-in-nood-fraude,” vertelt officier van justitie cybercrime Marjoleine ten Velde. “Je wordt naar iets geleid maar ondertussen gebeurt er heel wat anders. Je maakt geld over omdat je zo denkt een vriend of familielid te kunnen helpen maar ondertussen wordt heel je rekening leeggeplunderd en zit je met de gebakken peren.” Het is een logische trend, vindt tech-journalist Daniël Verlaan. “Oplichters spelen juist in op deze trends. Kijk bijvoorbeeld maar eens naar de antibacteriële bankpassen vanwege COVID-19. Een slimme en efficiënte manier voor het aftroggelen van geld. Ze maken misbruik van de situatie en tonen geen greintje sympathie.”

 

## Strafbaarheid

Wanneer een oplichter betrapt wordt, belandt deze een paar jaar achter de tralies. Op het moment van straffen wordt er zowel gekeken naar de persoonlijke omstandigheden van de dader als de geldschade dat ze hebben aangericht. “Maar hiermee is het probleem nog niet opgelost,” vertelt Marjoleine. “Een oplichter werkt namelijk met een heel netwerk achter zich. De oplichter is de uiteindelijke boef die we willen pakken maar om dit te kunnen doen, moeten we eerst de anderen zien te onderscheppen.”

Er zijn namelijk verschillende pionnen die het spel van digitale criminaliteit domineren. Elke heeft zijn eigen taak maar samen vormen ze het criminele proces van een oplichter. “Wij proberen een van deze pionnen vroegtijdig uit te schakelen,” legt Marjoleine uit. “Zodra je bijvoorbeeld de mule weghaalt, dan kan de pinner ook niets. Zo ontstaat er een gat en verminderen we dus de kans voor een oplichter om toe te kunnen slaan.” 

![Datavisualisatie digitale oplichting](https://opgelichtoverijssel.nl/img/visualisatie-digitale-oplichting.jpg)
<p class="bijschrift">Het criminele circuit van digitale oplichting</p>

Moneymules zijn vaak minderjarige jongeren die niet zo goed weten waar ze mee bezig zijn. Ze ontvangen bijvoorbeeld een berichtje via Instagram met de vraag of ze wat geld willen bijverdienen. Zij weten overigens niet dat ze hierdoor hun rekening beschikbaar stellen voor oplichters. Zodra de politie dan op de stoep van de ouders staat om aan te geven dat hun zoon een strafbaar feit begaat, schrikken ze zich een ongeluk want ze hadden immers niet door dat de situatie zo ernstig zou zijn. “Het verminderen van het aantal moneymules is voor ons het meest makkelijk om mee te beginnen,” zegt Marjoleine. “Door middel van voorlichtingen op middelbare scholen en door hackspellen die door jongeren gespeeld kunnen worden proberen wij ze bewust te maken van dit soort taferelen. Op een jonge leeftijd veel geld te kunnen verdienen is een droom voor velen, maar weet wel wat de keerzijde ervan is.”

Het valt Marjoleine op dat zodra de oplichters weer vrijkomen, ze gewoon weer verder gaan met waar ze mee bezig waren. “Ze hebben geleerd van hun fouten maar dat bedoel ik niet op een positieve manier,” zegt ze. “Wat ik probeer te zeggen is als een oplichter bijvoorbeeld zijn eigen bankpas heeft gebruikt en hierdoor is betrapt, ze de volgende keer een bankpas van een ander gebruiken. Ze verbeteren hun technieken waardoor het voor ons ook weer moeilijker wordt om ze op te kunnen sporen.”

Volgens Marjoleine was het vroeger veel makkelijker was om criminelen op te kunnen sporen. Werd er bijvoorbeeld een overval gepleegd, dan werd er gekeken naar sporen en DNA en binnen een mum van tijd kwamen ze dan bij de dader uit. “Tegenwoordig gaat alles anoniem. Het is een stuk makkelijker voor een oplichter om zijn slag te kunnen slaan omdat hij heel makkelijk zich voor kan doen als een ander persoon.”
